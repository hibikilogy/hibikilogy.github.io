---
layout: post
title: 《京吹群像志》卷二十四•松本美知惠列传
author: 梓川楓かえで
original: https://www.bilibili.com/read/cv6676673
header-img: https://s2.loli.net/2023/04/25/v2RuM6QzYi3sKeL.png
catalog: true
tags:
    - bilibili
    - 老师
    - 文言
    - 京吹群像志
---
松本美知惠者，复姓松本，名唤美知惠，京都宇治人氏也。少时求学北宇治高校，善声乐，卒业复出仕于此。时泷透任吹奏乐部顾问，以美知惠为副，盖吹奏乐部之盛状一时无两。然泷透退隐，彼失强援，不能独完，以是北宇治中道而落。

其后越数年，顾问之职更替，而美知惠犹在。久零年，南中党人与三年生不和，三香力劝，但不能免，以至南中党人愤而退部。及至京都府赛，参赛者三年生甚众，由是吹奏乐部铩羽。

![1.png](https://s2.loli.net/2023/04/25/zWYiL6FcqyD8oep.png)

明年，久美子闻道北宇治，师从美知惠。乃约法三章，时人多敬之，号曰军曹先生。后久美子求荐于吹奏乐部，师姊冈本不循规矩，美知惠斥之，众人肃然。

![header.png](https://s2.loli.net/2023/04/25/v2RuM6QzYi3sKeL.png)

适逢顾问梨香子有孕，泷透乃荐其子泷升，上授之以顾问衔。升初任，不善言辞，由是人多以为妄。美知惠遂助其整令军纪，日夜操练。时大暑将近，火伞高张，部员汗出如浆，弗之怠。如此往复二三周，而步法愈熟，众人遂相与赴日升祭。演出将至，美知惠望部员有怯色，遂诫之曰：“尔等须当用命，但有懈怠者，定不饶恕！”众人壮其言。时人多有不知北宇治者，经此一役，声名乃成。

![3.png](https://s2.loli.net/2023/04/25/QiHDMXuBEnocIpU.png)

美知惠尝谓久美子曰：“既为部员，当以大赛为重，纵情音律，切毋思虑他事。”泷升与部员丽奈乃旧识，时丽奈因独奏之争与众多有不和，部员皆以升袒护丽奈，以是怨声愈盛。美知惠谓升曰：“昔日令尊在时，尝谓余音律之雅，世人皆爱雅乐，惟其不失口于人。”升顿悟，乃择一礼堂，以众人为鉴，令丽奈与香织演奏，独奏之争遂解。

![4.png](https://s2.loli.net/2023/04/25/robPueaZXvDVpFS.png)

其后，北宇治过立华、斩秀塔，比肩明静，及至全国大赛，乃创数年未经之佳绩。然奈何力有不逮，终获铜赏焉。美知惠深感是年不易，携部长晴香痛哭，涕泗横流，所过之人无不啜泣。

![5.png](https://s2.loli.net/2023/04/25/8A1QPEWRsC4BoTq.png)

比至久二年，三香退隐，折损近半，虽有泷升巧思编排，终不及龙圣苦心经营。次年，久美子拜吹奏乐部部长，美知惠尝劝其早谋升学之道。然学年近半，久美子无暇顾及，美知惠乃诫之。久美子见美知惠鬓有白丝，尝问其为师之缘由，美知惠叹曰：“止为安稳故也。人生如梦，莫为空想桎梏，惟脚踏实地方有所成。”久美子惘然。美知惠又云：“汝年纪尚轻，若不知进路，亦不妨且行且看。为师替汝总结一二，汝既善国语、社会，文学、语言学、社会学、教育学系不失为良策。切莫动辄以艰为辞，以致偏废。”

![6.png](https://s2.loli.net/2023/04/25/z8EwcWUvr7xusmd.png)

余观松本美知惠其人，色厉而心善，出仕北宇治十数载，未尝虚掷一日。其亦颇善声乐，曾携落选部员，远赴京都，名冠府赛。美知惠有语云：“夫一年之所成，转瞬即逝，余心甚慰。所谓九层之台，起于垒土，私以为善莫大焉。”为人师者，必先正其身，方能教书育人，如是而已。
